---
title: Inga händer i fickorna
date: "2016-12-07"
description: Om ditt företag letar efter en rolig och utmanade konferens där kreativitet och kunskap står i fokus, kan Tom Tit Experiment i Södertälje vara rätt plats.
---

Om ditt företag letar efter en rolig och utmanade konferens där kreativitet och kunskap står i fokus, kan <a href="https://www.tomtit.se/" rel="nofollow">Tom Tit Experiment i Södertälje</a> vara rätt plats. Sveriges största science center erbjuder en rad olika möjligheter.
I tjugofem år har Tom Tit varit en plats i Södertälje dit människor intresserade av innovation, naturvetenskap och teknik kan gå för att lära sig nya saker. Det finns absolut inga krav på att genomföra prover eller uppsatser, utan allt är till för ens egen glädje och njutning.
   – Centret startades ursprungligen av tre lärare, som ville att deras elever skulle få uppleva vad de lärde sig, i stället för att erbjuda klassisk katederundervisning, berättar verkställande direktör Björn Edlund.

<h4>Lyckat koncept för alla åldrar</h4>
Edlund berättar att Tom Tit Experiment brukar besökas av två tusen personer om dagen under högsäsong. Stället attraherar både stora som små, samt företag som vill ha konferensupplevelser utöver det vanliga.
   – Vi kan arrangera spännande möten för forskare, då vi har otroligt skickliga samarbetspartners. Hos oss kan personalen få uppleva något unikt. Vi ger folk en rejäl skjuts i viljan att utvecklas, och skräddarsyr våra program efter den enskilde kundens behov eller önskemål.
   Genom åren har man hunnit skapa en rad olika tävlingar och utmanande aktiviteter, som höjer teamkänslan. Lokalerna genomsyras av gedigen erfarenhet och unik kompetens.

<h4>Bedriver även annan verksamhet</h4>
Tom Tit har en konferensavdelning med plats för sällskap upp till fyrahundrafemtio personer. Vill ett företag hyra hela huset under en dag går det också bra. Även mat och dricka kan serveras under konferenser.
   Förutom sina utställningar, events och konferenser driver företaget dessutom en förskola, där sjuttio barn är inskrivna. Teamet håller även lärarfortbildningar inom naturvetenskap och teknik. Verksamhetens röda tråd är själva grundtanken. Oavsett vilken avdelning företagets femtio anställda tillhör är tanken densamma.
   – Vi vill göra lärande fritt och tillgängligt för alla. Det borde alla företag jobba mer aktivt med, avslutar Björn Edlund.


<h4>Tjusig mix av sprudlande festligheter</h4>
Starta besöket med en glögg bland våra experiment, eller anta nya utmaningar i gruppen genom att testa våra aktiviteter. Sveriges största science center är fullt av spännande experiment, och vi följer så klart ”hands on”-filosofin, det vill säga, inga händer i fickorna. 



Efter experiment och utmaningar dukar vi upp ett klassiskt julbord tillsammans med ett härligt gottebord. Vår restaurang arbetar huvudsakligen med närproducerade och ekologiska råvaror. Avsluta gärna kvällen med dans eller annan underhållning i våra lokaler.



Vi hjälper dig att hitta något passande till er tillställning, och tar emot 50–300 personer vid julbord. Vid stående julbuffé och mingel kan vi välkomna upp till 3 000 personer.
Välkomna till vårt julbord som serveras 1–19 december.
