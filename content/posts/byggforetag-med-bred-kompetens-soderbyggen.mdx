---
title: Byggföretag med bred kompetens
date: "2015-03-04"
description: "Söderbyggen AB är ett byggföretag som visat sig kunniga inom det mesta."
---

Söderbyggen AB är ett byggföretag som visat sig kunniga inom det mesta. Vi har bland annat renoverat tornen på Naturhistoriska Riksmuseet i Stockholm. ”Vi är noggranna”, säger Mats ”Bobby” Johansson, en av företagets tre ägare.
För drygt sju år sedan bestämde sig Mats ”Bobby” Johansson, Joakim Norén och Roger Carlsson sig för att gå ihop och bilda Söderbyggen AB, med bas i Tyresö. Resultatet blev ett stabilt byggföretag med 16 anställda, som fått en hel del prestigefyllda uppdrag. Bolaget har bland annat varit med i TV3:s Husräddarna.
   – Där bistod vi med en del av vår verkstad, som de kallade för Husräddarverkstaden. Jag minns att det var lite stökigt eftersom vi samtidigt flyttade in i våra nya lokaler, säger Joakim Norén.

Under sina sju år på marknaden har Söderbyggen hunnit med att renovera tornen på Naturhistoriska Museet.
   – Vi tog hit öronen som sitter högst upp på sidan av tornen och renoverade dem. Det var utmanande men roligt eftersom allt skulle göras likadant som originalet, med handknackad kopparplåt på öronen.

Söderbyggen kan bistå med <a rel="nofollow" href="https://sv.wikipedia.org/wiki/Entreprenad">totalentreprenad</a> och uppföra hus från grunden till inflyttning. Andra tjänster som <a href="https://www.xn--kksrenovering-stockholm-7kc.nu/">köksrenovering</a> finns givetvis också. Företaget har ett nära samarbete med elektriker, vvs-montörer och andra yrkesmän.
   – En del har vi arbetat med sedan 20 år tillbaka, säger Mats Johansson.

Annars är det renoveringsarbeten, kontorsanpassningar, skolor och tillbyggnader som tar upp en stor del av tiden. Företaget är dessutom på jakt efter nya stjärnor som kan hjälpa verksamheten ett steg framåt i utvecklingen.
   – Vi är intresserade av kompetenta, bra snickare som är självgående och intresserade att hålla i projekt själva. De ska även fokusera på att skapa bra kundkontakter och får gärna ha tio års arbetserfarenhet, säger Roger Carlsson.

Förutom sina vanliga uppdrag har Söderbyggen även kunnat nischa sig inom olika områden. Bland annat genom att bygga olika inspelningsstudior i Stockholmstrakten.
   – Vi har även byggt inredningar åt restauranger och nattklubbar, då vi har varit tvungna att arbeta under stor tidspress.

Söderbyggen har hängt med i den tekniska utvecklingen på ett intressant sätt, speciellt när det gäller tidsredovisning för personalen.
   – Vi har skaffat en applikation som personalen använder för tidsrapportering. Den innehåller även alla våra uppdrag, vilket gör att vi sparar en massa tid gällande fakturering och uppföljning av projekt.
