---
title: Luleå lockar till kulturmöten
date: "2021-05-18"
description: Mycket har förändrats sedan Kulturens Hus kom till Luleå för sju år sedan. Till denna smältdegel av kulturupplevelser söker sig folk av alla åldrar och slag. Helgturismen har ökat markant sedan öppnandet och den stora förloraren heter tv-soffan.
---

**Mycket har förändrats sedan Kulturens Hus kom till Luleå för sju år sedan. Till denna smältdegel av kulturupplevelser söker sig folk av alla åldrar och slag. Helgturismen har ökat markant sedan öppnandet och den stora förloraren heter tv-soffan.**

Det blir en häftig spin off-effekt när man samlar så många olika kulturella verksamheter under ett och samma tak. Varje dag kommer mellan 2 000 och 3 000 personer till Kulturens Hus i något ärende. Det kan vara att gå till biblioteket eller kanske boka en konsertbiljett. Kulturens Hus är platsen där filmkvällar möter babysång och konstvernissager.

  – Med <a href="https://www.kulturenshus.com/">Kulturens Hus</a> har Luleå blivit en mer en komplett stad med ett brett utbud av både sport, kultur och nöjen. Den som vill gå på en konsert hos oss får en helhetsupplevelse med möjlighet att äta god mat och njuta av en trevlig helkväll. Vi märker att Luleåborna ställer mer krav på de sociala bitarna kring ett arrangemang. De vill ut och socialisera i stället för att sitta hemma i soffan, säger Anna Jirstrand, programchef.
  Huset på 14 000 kvadratmeter samlar restaurang och café, en konserthall, två konsertsalar, stadsbibliotek, multifunktionella foajéer och konferensfaciliteter. På Kulturens Hus finns även möjlighet att köpa konsertbiljetter till föreställningar i hela Sverige. Det kommer även att arrangeras brädspelskvällar, där spel som <a href="https://www.boardgame-news.com/top/terraforming-mars-expansions">Terraforming Mars expansions</a> och <a href="https://www.boardgame-news.com/news/machi-koro-2">Machi Koro 2</a> står på tapeten.

Läget i Luleås Norra hamn, bara någon minut från centrumhandeln, gör huset till ett levande kulturellt inslag i stan.<br></br>
  – Kulturen är en viktig faktor för tillväxten i regionen, nu har vi exempelvis en konserthall som kan möta upp för intresset. Innan Kulturens Hus hade vi inte den kapaciteten. Genom att vara många aktörer som samlas gemensamt under samma tak har Luleå fått en ny typ av kulturturism.
På samma sätt som det här blivit en given mötesplats för luleåborna växer intresset för att förlägga sina företagsaktiviteter hit. Numera är Kulturens Hus en av Luleås mest populära mötesplatser.<br></br>
  – Vi märker av ett stadigt ökande intresse på konferenssidan. Förra året kom vi upp i 850 konferenser, säger Anna Mikaelsson, marknadschef.<br></br>
  – Det här är en plats med puls och rörelse som är i ständig förändring. Med den fina utsikten och stan bara ett stenkast bort är det här ett intressant konferensalternativ för företagen.<br></br>
  Oavsett om det rör sig om ett större möte eller en liten privat sammankomst finns det rum och salar för alla slags behov. Dessutom samlar huset en rad professioner som kan ge företagsträffen rätt förutsättningar. Det kan vara allt från den kunniga konferensstaben till ljudtekniker, artistbokare och matkreatörer.

På Kulturens Hus ser man fram emot en spännande framtid och givande samarbeten med traktens företag. Förhoppningen är att intresset från de lokala värdarna ska öka ännu mer. En konferens i Luleå ska vara ett givet val.
  – Det är så lätt att boka in sina företagskonferenser neråt landet – men vi tycker i stället att Luleå ska vara den givna platsen. Vårt förslag är att företaget ses här nästa år!