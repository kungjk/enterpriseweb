---
title: Alla ska kunna fika hos oss, oavsett allergier
date: "2021-10-25"
description: "I sjuttio års tid har Vansbro Konditori huserat i en anrik byggnad i Lund."
---


I sjuttio års tid har  <a target="_blank" href="https://www.vansbrokonditori.se/">Vansbro Konditori</a> huserat i en anrik byggnad i Lund. Med klassiska kakor och bakverk, inspirerade från farmors och mormors kök, lockar stället fortfarande till sig gott om folk i alla åldrar. Dessutom erbjuds ett brett utbud av godsaker för allergiker.  
Vansbro Konditori har tagit fram flera framgångsrika recept, som lämpar sig för personer med allergier mot gluten, nötter och laktos.  
   – Vi vill att alla ska kunna fika hos oss oavsett allergier och därför har vi justerat gamla recept, för att de med allergier eller matkänslighet ska kunna äta hos oss, förklarar delägaren Suzanne Abraham.

Kunderna kan även förbeställa produkter, i sortimentet finnes gott om kaffebröd, matbröd, tårtor, bakelser och kakor.  
   – Vi brukar kunna lösa det mesta tillsammans med kunden. Vi levererar varor till vissa kunder och har företag som regelbundet beställer sitt fika här.

#### Utsökt sortiment av äkta råvaror ####
Det är Suzannes make Stefan som står för bakningen i konditoriets källare. Själv ansvarar hon för personal- och cafédelen. Hon är noggrann med att alla anställda ska veta exakt vad bakverken innehåller, och samtliga av konditoriets färdigpaketerade produkter är noggrant märkta med innehållsförteckning.  
   – Jag ser det som en säkerhet, inte minst med hänsyn till våra kunder som är allergiker, förklarar Suzanne. Suzanne förklarar vidare att det är viktigt med hygienen och att lokalerna är rätt städade. Vi städar mycket själva men för tex. fönsterputs anlitar vi en extern aktör, Magdas Fönsterputs, som utför <a href="https://magdasfonsterputs.se/fonsterputsning-lund/" target="_blank">fönsterputs Lund</a>.

Anledningen till att hon äger stor kunskap och är uppmärksam gällande allergier är att hennes egen dotter är nötallergiker.
   – Därför vet jag exakt hur viktigt det är.

#### Brett och smarrigt utbud ####
Suzanne Abraham tycker att det är viktigt att alla kunder, oavsett allergier, känner sig inkluderade och erbjuds samma utbud. Sortimentet är därför brett och både wienerbröd, våfflor, biskvier och hallongrottor smakar likadant som de icke allergianpassade produkterna gör.  
   – Jag har upptäckt att allt fler kunder väljer laktosfria produkter, även de som inte är allergiska. Det kan bero på att de följer olika trenddieter som ofta förespråkar att laktosfria produkter är något magrare än standardprodukter.

#### Vansbro konditoris semlor gör stor succé. ####
   – Vi har vunnit Årets semla-tävlingen flera gånger.

#### Service med fokus på kundens önskemål ####
Att Suzanne och Stefan är måna om sina kunder går inte att ta miste på. Förutom hänsyn till allergier hjälper duon till med det de kan. De beställer till och med hem varor från externa leverantörer om kunderna önskar sig en produkt som inte finns med i det egna sortimentet.  
   – Allt fler handlar sitt bröd hos oss. Vi märker att folk uppskattar vår service och trevliga personal, det betyder mycket.